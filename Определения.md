>Бройна система (БС) е съвкупност от знакове и правила, чрез които се записват числата.

- Като всяка система означаване, БС съдържа краен брой знакове и правила. 

- Една част от знаковете служат за пряко означаване на някои избрани числа.

- Тези знакове се наричат цифри, а означаваните с тях числа - възлови.

- Останалите знакове са спомагателни.

За записване на другите числа се използват само възлови и спомагателни знакове, а стойностите на кодираните по този начин числа (наричани в случая алгоритмически) се получават в резултат на определени операции над възловите числа.
БС се различават по избора на възловите числа и по правилата за образуване на алгоритмическите от тях.